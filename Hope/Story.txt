# Надія

    Темрява повинна поглинути цю станцію. Це перша станція, на якій у якості енергоджерела використано темну матерію. Міри безпеки для роботи з нею одні із самих суворих, але в них є вийняток. Через шість годин наше світило обдасть станцію зливою з вільних протонів. Звичайно від потрапляння такого  в темну матерію проходить контрольована анігіляція - і виділяється енергія, яку ми споживаємо. Але вчені прорахувались: вони і думати не могли, що наша Зоря вчинить такий ураган, а тому не посилили зовнішній захист. І, як результат цього урагану, вся темна матерія анігілює. Це за тротіловим еквівалентом дорівнює близько ста мегатоннам - подвоєному вибуху Царь-бомби! Я чверть години тому розмовляв з капітаном, він каже що станція приречена.
    Я зайшов у порожнє кафе, налив собі горілки і випив обпалюючу субстанцію. Що мені робити? Я десятки разів дивився у вічі смерті - але дивився я сам. Тут було по іншому: в готелі через дорогу була моя сім'я. Була кохана дружина, були троє янголів. Я ще раз наповнив чарку, ще раз спорожнив її. Що робити? Як сказати таке?
    Відчинились двері і увірвалось військо з трьох воїнів.
    - Татко тут!
    Я підвівся, посміхнувся і взяв на руки молодшого. Дружина підійшла:
    - Не терпиться дітям в номері: хочеться вивчати станцію. Так, і електричної бритви у тебе вже нема: шибеники розібрали її. Як справи? Ти бачився з капітаном?
    Я кивнув, але ті гіркі слова застрягли у мене в горлі. Дружина уважно подивилась на мене, потім спитала:
    - У чому річ?
    Я подивився їх у чорні очі, обняв її і вона все зрозуміла, зрозуміла без слів.
    - Коли?
    - Приблизно через шість годин.
    Вона кивнула і сказала дітям:
    - Нам з татом потрібно з вами поговорити.