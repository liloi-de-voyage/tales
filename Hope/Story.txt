# Надія

    Я зайшов у столову. Було штук із тридцять легких столиків, причому усі вони були порожніми - сніданок люди уже давно закінчили, обід ще не починали. Зайшовши за барну стійку, я подивився мить на пляшки, налив собі горілки і випив обпалюючу субстанцію. Я уже давно не вживав алкогольні напої, але у мене трусилися руки, як в паркінсонітика і треба було швидко заспокоїтись.
    Що мені робити? Я сотні разів був готовий до загибелі, десятки разів дивився у очі смерті - але дивився я сам. Тут було по іншому: в готелі через дорогу була моя сім'я. Була кохана дружина, були троє янголів. Ще раз наповнивши чарку, я ще раз спорожнив її. Що робити? Як сказати таке?
    Темрява повинна поглинути цю станцію. Це перша станція, на якій у якості енергоджерела використано темну матерію. Міри безпеки для роботи з нею одні із найсуворіших, але в них є вийняток. Через шість годин наше світило обдасть станцію зливою з вільних протонів. Звичайно від потрапляння невеликої кількості в темну матерію проходить контрольована анігіляція - і виділяється енергія, яку ми або аккумулюймо, або одразу споживаємо. Але вчені прорахувались: вони і думати не могли, що наша Зоря вчинить такий ураган, а тому не посилили зовнішній захист. І, як результат цього урагану, темна матерія анігілює майже вся. Це за тротіловим еквівалентом дорівнює близько ста мегатоннам - подвоєному вибуху Царь-бомби! Я чверть години тому розмовляв з капітаном, він каже що станція приречена.
    Відчинились двері і увірвалось військо з трьох воїнів.
    - Татко тут!
    Я підвівся, посміхнувся і взяв на руки молодшого. Дружина підійшла:
    - Не терпиться дітям в номері: хочеться вивчати станцію. Так, і електричної бритви у тебе вже нема: шибеники розібрали її. Як справи? Ти бачився з капітаном?
    Я кивнув, але ті гіркі слова застрягли у мене в горлі. Дружина уважно подивилась на мене, потім на чарку і спитала:
    - У чому річ?
    Я подивився їх у чорні очі, обняв її і вона все зрозуміла, зрозуміла без слів.
    - Коли?
    - Приблизно через шість годин.
    Вона кивнула і сказала дітям:
    - Нам з татом потрібно з вами поговорити.
    Були слова, був плач, був біль. Була гіркота розтавання, розтавання назавжди. І крізь цей морок, просяйнула маленька зірочка... зірочка полегшення - адже наші діти будуть жити. Будуть творити. Будуть любити. Ми пішли до кораблю.
    - Застібнися, ходиш розхристаний...
    - Мам, жарко!
    - Нічого не жарко, навіть прохолодно.
    Старша дочка знову заплакала. Я обняв її і сказав:
    - Ну чого ти? Простір іноді бере людей - по щасливому випадку не так часто.
    - Ми... ми бачимося останній раз...
    Ми з дружиною переглянулися і я вийняв срібну скриньку.
    - Знаєш що це?
    Вона помотала головою.
    - Це скринька наших з дружиною нездійснених мрій.
    Дружина подала дочці крихітний ключик:
    - Відкрий скриньку.
    Старша вставила ключ і відкрила кришку.
    - Вона пуста. Скриня порожня!
    Дружина посміхнулась а я промовив:
    - Звісно порожня! Нездійсненних мрій у нас з мамою не залишилось, усі виконались! Ми передаємо цю скриню вам, наповніть її мріями знову!
    - Але ж останній раз...
    - Слухай мене дуже уважно! Ти вважаєш, що наші душі знаходяться тут, у нашому тілі? Якщо ти так думаєш, то ти помиляєшся. Наші душі в тому, що ми залишили нащадкам. Я написав більше тисячі активних книг, твоя мати зробила ще більше. Все це ваше. Якщо ти хочеш від нас почути відповідь на важливе для тебе питання - ти відкриваєш рукопис - і ми відповімо. Неодмінно відповімо!
    - А тепер, давайте обнімемося всією сім'єю.
    Ми обнялися.
    - А тепер йдіть.
    І діти пройшли до кораблю і я тільки тепер побачив його назву. Корабель називався Надія.
    Кохана потягнулась за моєю чаркою:
    - Ну що, - сказала дружина і проковтнула вогняну воду. - Фу, як ти це п'єш?
    - Через силу - в цьому барі все одно не було нічого іншого.
    Вона вмостилась у мене на колінах:
    - І що ми будемо робити? Невже сидіти і чекати смерті?
    Вертихвістка покрутила сідницями і продовжила:
    - Я звісно не проти, але як щодо того, щоб дати смерті останній бій?
    Я обійняв її за стегна:
    - І як у тебе це виходить? А з приводу останнього бою - є ідея. Ми не зможемо вижити - це ясно як день - але ми зможемо змагатись за кожну секунду. Ти знаєш програму магніто-плазмового щита?
    Персоналізовані щити різних типів це дуже непрості програми - до того ж, вони потребують додаткових компонентів. Я боявся, що вона не змогла засвоїти різні фізичні стани - а без цього щит не створиш - але вона кивнула:
    - Я зумію створити такий щит - правда не дуже потужний.
    - Це нічого - ми об'єднаймо вихідні потоки і один щит накриє нас обох!
    - А що в цьому типові щиту такого особливого?
    - Якщо цей тип щита запущено навколо людини - то вона стає невразливою до зовнішніх елементів. Теоретично всередині щита навіть атмосфера збережеться. Саме теоретично - ніхто цього ще не пробував.
    - То чого ми чекаємо? Пішли в оглядову кімнату.
    Оглядова кімната була теж порожня. Люди, які залишилися на станції - а це близько тисячі були або на роботі, або вдома з своїми сім'ями. Над стелею простягався величезний купол.
    Злива почалась одразу, зіткнулись світло і темрява. Щит витримав перший шквал, але темрява накачувалась все знову і знову. Поле не витримало і почало рватись. Я в останнє поцілував дружину і раптом, ми, крізь напівбеспам'ятство, побачили Надію. Цілу і непошкоджену Надію.
    Ми усміхнулись ти полетіли в ніщо.